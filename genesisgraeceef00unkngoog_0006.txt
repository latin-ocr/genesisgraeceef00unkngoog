Geneseos uersioni graecae ueteri ex editione romana anni 1586
repetitae addidi discrepantiam scripturae e libris a me ipso
conlatis quantum fieri poterat diligentissime enotatam: cuius
operae suscipiendae tres causas habui. nam et ipse de codicum
indole edoceri et discere cupiebam, quid ex eorum conlatione
sperari posset quidque de uastis oxoniensium uoluminibus iudi-
candum haberemus -- et uiris doctis aliis ea uidendi occasio-

·nem dare uolebam, quae ipse uidissem - et iuuenibus harum

rerum studiosiS‚ etsi eos fere nullos esse scirem, materiam
offerre in animo erat, qua uel se ipsi exercerent uel a periti-

-oribus exercerentur.

ceteros Pentateuchi libros simili adparatu instructos Genesi
addere, quod speraueram fore ut facere possem, et aduersa
ualetudine et sumptibus uesane grandibus prohibitus sum, cum
fere nemo sit his nouissimis theologiae temporibus, qui talia
curet. ' ⁴

Testes igitur a me adhibiti sunt hice non mea uoluntate
selecti, sed e necessitate accepti:

A codex alexandrinus musei britannici ex editione Henrici
Harvey Baber (Londinii 1816—1828). „Genes 1, 21—26
ultimae literae uel syllabae octodecim linearum perierunt,
folio primo exteriori parte in inferiori ora detruncato: unde
etiam postremae capitis 1 parti usque ad uersum 3 capitis 2
idem accidit. deperditi quoque aliquot uersus capitum 14
15 16 Geneseos,· dum inferior ora folii 8 codicis nostri
abscissa est: quippe ex prima columna exciderunt omnia
a cap 14 uers 14 κατεδίωξεν usque ad uers 17 καὶ τῶνε
ex secunda columna a cap 15 uers 1 ὁ μισθός σου πο
usque ad finem uersus 5 σπέρμα ooo: ex columna tertia

1*

