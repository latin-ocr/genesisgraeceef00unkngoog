..g-

in fine uoluminis haec leguntur:

Singulari beneficio et humanitate Consulum ac cete-⁸
rorum Senatorum ciuitatis Zittauiensis‚ Virorum Magnifi-
cornm, Illustrium, consultissimorum‚ Sapientissimorum,
Grauissimorum et Doctissimorum‚ hunc praestantissimum
Codicem‚ a Graeco docto et satis diligente exeunte Seculo
XIV. scriptum, sponsore Rudolph0‚ Gymnasii Zittauiensis
Directore Viro Eruditissimo, a mense Octobri anni 1801.
ad medium Maium 1802. domi meae habui, eumque to-
tum examinaui. Variae lectiones V. Test. comparebunt
in editione Oxoniensi Roberti Holmes: N. Test. autem mea
cura aliquando prodibunt. De textu τῶν ό Holmes Aprili
XII. anni 1802. Oxonio ita ad·me scripsit: “Zittauiensi
prorsus similis Codex seruatur in bibliotheca Carmelitarum
Ferrarae in Italia“. Haec memoriae et grati animi caussa
palam hic testificanda censui. Vitembergae d. VH. Mai. 1802.
Christianus Fridericus Matthaei Professor Vitembergensis
et collegiorum Imperialium Rossicorum Assessor.

codices contuli quam adcuratissime. iota uel adscriptum

uel subscriptum omissum, ubi poni debebat, praeterii, positum,
ubi non scribendum erat, notaui. fieri tamen potest ut in τῷ
ἀνθρώπῳ similibus, si e pluribus libris oproferenda haberem,
quae hic τω ανῦρωπω, ille τῶι ἀνθρώπωι, tertius τῷ ἀνθρώπῳ
scribit, cum omnes idem uoluisse constet, singulorum scripturam
uolens praeterierim et, ut hoc utar, ad τῳ ανθρωπῳ Em ad-
diderim, licet E iota non habeat, m habeat adscriptum. ad
interpunctionis quae dicitur discrepantiam raro tantum in tantis
temporis angustiis animum aduertere poteram, neque magnum
damnum hac re lecturis crediderim inlatum esse.

Schleusingae Franconum die XV Aprilis 1868.

Lagarde.

