camp-¹:23 imm-‘232 niz ³²3¹? wa
Hieremias 4, 3.

Cum aduersa ualetudine ex diuturna mearum rerum priuata et
publica horum temporum tristitia indefessisque circa codices
describendos et conferendos studiis contracta cogar statim post
absolutam Genesis editionem inerti balneorum otio me dare,
facere non possum, quod aliquantumdiu speraueram fore ut facere
possem, ut meam — non plane noui in hoc literarum genere
hominis — de uersione septuaginta uirorum edenda opinionem
libro germanico explanem. uerum cum sciam non nullorum
uirorum laude mea maiorum scire interesse, quas mihi ipse in
opere exsequendo leges scripserim, breuiter de toto consilio meo
apud animum constitui exponere.

Ac primum quidem id negari a nullo poterit, uersionis
illius codicem non superesse, e quo ceteros constet derina-tos
esse, qualem laurentianum habemus Sophoclis et Aeschyli et
tot alioS‚ aliorum scriptorum edendorum fontes unione. sequitur
neque eos qui uaticanum librum neque qui alexandrinum editio-
num suarum fundamentum esse uelint, recte hoc uelle dici posse.

Proximum est ut e codicum uncialibus literis scriptorum
omnium conlatione ueterem aliquam uel unam uetustissimam
orationis formam nos credamus inuenire posse. sed ne hac
quidem uia multum exspectandum esse uideatur. ac quo faci-
lius intellegatur, quam recte pronos ad sperandum hominum
animos hanc spem uetem capere, qui codices ante annum aerae
nostrae millesimum scripti supersint enarrabo: tenendumque
me eiS, quas singulis literas praefixere, in futurum tamquam
codicis signo in libris meis usurum esse.

