..17-

tatio, 'adscendendum sit. adde quod nescimus unde aduecti ad
nostras oras sint libri unciales nunc superstites· nam D Philippis
oriundum, F e Macedonia Corcyram et inde Mediolanum ad-
latum, A aegyptiacum fortasse esse scimus, S in ipso monte
Sinai a barbaro homine descriptum ueri simile uidetur: ceteros
unde corraserint uenditoreS‚ omnino nos fugit, quum talium de·-
liciarum inuentores consultius esse censeant de lociS‚ quibus
illas reppererint, silere. magnum sane erat ad aestimationem
codicum momentum, si e diuersis regionibus petiti nihilo minus
consentirent: sin ex insulis Propontidis furto ablati uel ex
Athois monasteriis coemti congruunt, quid istud ad nos? quum
usus rerum 'doceat iisdem in locis eandem orationis biblicae
formam hominibus superstitiosae uel adulatoriae antiquitatis
inepte tenacibus placuisse. ·

quid? quod quum constet Constantinum imperatorem, cuius
uide uitam eusebianam ὃ 36 37, Eusebio caesareensi mandasse ut
ὡς τάχ ιστα quinquaginta bibliorum exempla curaret, quae ni·
mirum τοῦ αὖθέντου dona ecclesiis distributa αὐθεντικὰ esse
perhiberentur, perquam credibile uidetur imperatoriae aurae
sectatores -- et omni tempore uel principum uel plebis mancipia
numerus sunt -— haec ipsa curasse describenda: cuius rei me-
moria in codicibus non omnino paucis resedit. horum igitur si
consensum sequeremur (et in nouo testamento nunc secuntur),
re uera unum codicem haberemus eum, quem Eusebii aliquo
diacono dictante quinquaginta librarii calamo exceperunt, neque
si hunc pro ueteris ecclesiae exemplo ab omnibus recepto uen-
deremuS‚ prudentiores essemus iis, qui libri alicuius typis ex-
scripti praestantiam uellent ea re commendare, quod tot exempla
ad amussim congruerent. et post Constantinum inuentus est
Theodosius alter, τοῦ καλλιγροίφου cognomine nescio utrum or-
natus dicam an dehonestatuS, qui quum prouida patris aman—
tissimi et sapientissimi cura inter spadones educatus esset, Ger-
manis aliisque hostibus non fines imperii tantum, sed ipsum
imperium infestantibus, bibliis, ut magna cum laude Nicephorus
Callisti refert, propria manu describendis operam dabat: dignum
sane imperatore negotium, quo obeundo sine dubio effecit, ut
quae per XLII annos commendasset (ὁ θεῖος λόγος uix dubito
quin idem ei semper fuerit) haud paucis non adulatione tan-
tum quaestuosa digna uiderentur ‚ sed seruili etiam opsequio.
sequitur circumspiciendum caute esse, ne dum consensum ec-

2

