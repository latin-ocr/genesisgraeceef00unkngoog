„21-

non cogitare de editione incohata, sed animo conceptam ha-
bere eius imaginem, quae possit pro humanarum uirium infir-
mitate et tenuitate auxiliorum absoluta uocari atque perfecta.
quam ut adsequamur, nunc postquam multa frustra tentaui‚
tribus gradibus procedendum esse dico, nam primum molior
librum e codicum uncialium, qui hexaplares non sunt, -— et
eorum, qui superstites ipsi sunt, et eorum, qui exputari sagaci
patientia possunt -— consensu haud raro certa coniectura emen-
dando edendum, cui libro scripturae discrepantiam non adiciam.
deinceps propositum est codicibus GMQVZe et uersionibus
syriacis usum (nam ad arabicam hexaplarem aditus uix patuerit)
editionem hexaplarem curare, cui editioni fragmenta interpre-
tationum seriorum quae supersunt omnia nouo labore coacer-
uata additurus sum. tertio loco orationi primae editioniS‚ ad-
curatius interea fortasse aliorum quoque curis expolitae, adpa’-
ratum criticum integrum adiungere cogito, sed eum non ex in—
cedentibus confuso ordine scripturarum turbiS, uerum e testibus
et uersionum et patrum auxili0‚ acuta praeterea codicum ipso—
rum aestimatione et perpetua interpretum seriorum considera-
tione in quosdam quasi manipulos redactiS‚ fauente autem for-
tuna uel legionatim dispositis conlectum3 menda codicum ad-
notationibus non inferentur, sed in infimo margine literis minimis
subicientur. ·

Fieri autem non potest ut unus homo, cuius iam ad inma-
turam senectutem uergit aetas, haec negotia omnia solus gerat.
adiutoribus opus est, quibus a magistro perito artem edoctis
aliquantum laboris credi possit, qui adiutores quum in hac
nouissima theologiae aetate nulli sint nunc, educandi prius sunt
et seuere nauiterque instituendi et exercendi.

ac primam quidem editionem quod adtinet, quum copiae
oxonienses (quod nunc ex hac ipsa mea Genesis editione con-
stabit) interdum quidem, sed raro, bonae, plerumque autem
neglegentissime conlectae, quum codices praeterea non pauci
Holmesii et Parsonsii temporibus nondum noti a nobis primis
in adparatum recipiendi sint, soli libri recentioreS‚ e quorum
consideratione archetypi literis uncialibus scripti diuinandi sunt,
aut denuo conferendi et adcuratissime quidem conferendi aut
primum excutiendi in censum ueniunt plus quam quadringenti.
horum si neque romanos curo (neque poterunt in tanta biblio-
thecarum romanarum invidia curari) neque eos qui priuatorum

